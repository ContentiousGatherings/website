---
title: Stridbara Svenskar i Leiden
author: Magnus Olofsson
date: 2025-04-09
image: /assets/images/2025_ESSHC.jpg
---

Den 26 till 29 mars 2025 hölls [European Social Science History Conference
(ESSHC)](https://esshc.iisg.amsterdam/en/esshc-conference-2025) på
universitetet i Leiden i Nederländerna. Konferensen har gått vartannat år sedan
1996 (dock fick 2020 års konferens senareläggas ett år på grund av
Covid-epidemien) och är sedan länge en av de största historiska konferenserna i
Europa.

De Stridbara svenskarna arrangerade en välbesökt session betitlad “Contentious
Politics Studies, Protest Event Analysis, and the Digital Challenge”. Förutom
vår [egen presentation](/assets/presentations/2025_CG_at_ESSHC.pdf), som genomfördes av
[Magnus](https://www.contentiousgatherings.se/members) och
[Måns](https://www.gu.se/en/about/find-staff/manslundstedt), presenterade
[Marten Düring](https://www.c2dh.uni.lu/people/marten-during) (som ingår i vår
vetenskapliga referensgrupp),
[Jens Aurich](https://iisg.amsterdam/en/about/staff/Jens-Aurich) och [Taiago
Carvalho](https://iisg.amsterdam/en/about/staff/Jens-Aurich) forskning som
kombinerar studiet av sociala rörelser med digitala forskningsmetoder, allt
från att använda Python-script för att skrubba Facebook-sidor för att förstå
hur sociala rörelser agerar till utmaningar med bristfällig OCR-scanning av
tidningssidor till digitala verktyg för annotering.

En titt på konferensprogrammet ger vid handen att vårt projekt är i gott
sällskap. Att använda digitala verktyg för att fjärrläsa stora mängder
historisk text för att lösa vetenskapliga problem är något som är på frammarsch
inom historievetenskapen, totalt hölls åtta sessioner på konferens på temat
“spatial- och digital historia”. Sammantaget en rätt liten andel av alla
sessioner på konferensen, men en som lär växa till nästa gång.

På tal om nästa gång, så kommer ESSHC 2027 att gå i Lyon. Vi räknar med att
vara där, och vi hoppas att vi då inte bara ska prata om utmaningarna med
digital historia, utan också om våra forskningsresultat.
