---
title: De Stridbara Svenskarnas Första Konferens!
author: Magnus Olofsson
date: 2024-11-15
image: /assets/images/2024_DH6SWE_kuben.jpg
---

**Den 7 och 8 november 2024 hölls [6th Digital History in Sweden](
https://web.archive.org/web/20240622231813/https://lnu.se/en/meet-linnaeus-university/current/events/2024/conferences/6th-digital-history-in-sweden-conference-unboxing-digital-methods-practices-and-public-engagement/
    )** konferensen på
Linnéuniversitetet i Växjö. Det var alltså sjätte gången digitalhistoriskt
intresserade historiker (och andra) i Sverige samlades till en konferens för
att utbyta erfarenheter och nätverka. Spännvidden mellan presentationerna var
stor, och täckte allt från att använda generativ AI i undervisningen till
digital medborgarforskning, från digitala arkiv till digitala metoder i
forskningen.

Från de Stridbara svenskarna deltog jag [(Magnus) och Mathias](/members)
tillsammans med [Måns](https://www.gu.se/en/about/find-staff/manslundstedt)
från det snarlika projektet Från politisk apati till demokrati som vi sedan
i våras samarbetar med. Vi presenterade vårt pågående arbete under titeln
“Repertoires of contention and democratization in Sweden. Early challenges
and results”. Vi berättade om projektets utgångspunkter, arbetet med vår
kodbok (i sociologisk mening, inte programmeringsmening) samt om våra [tidiga
experiment](/assets/images/2024_DH6SWE_result.png) med en ny Llama3-baserad pipeline.


Nästa konferens för De Stridbara svenskarna blir [European Social Science
History Conference](
https://event.esshc2025.exordo.com/session/328/contentious-politics-studies-protest-event-analysis-and-the-digital-challenge
) som går i Leiden i slutet av mars 2025.
